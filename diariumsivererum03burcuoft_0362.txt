280 JOHANNIS BURCHARDI, [octobre 1503]

mani hoc facere ad plures dies, et multi in secreto, centum simul,
et plures equitaverunt post campum Gallorum ut inferrent eis
damna. ·

Die jovis, 28 septembris, ,post prandium, cardinalis s. Georgii
dixit Saonensi, Spoletino, prothonotario de Spiritibus etmihi
coram eo congregatis quod Papa propter malam valetudinem
nollet in die coronationis sue equitare ad S. Johannem, sed ad
s. Petrum vellet proficisci ; deinde bene sanatus vellet equitare ad
Lateranum.

Eadem die, Papa conclusit mecum velle capere ordinem pres—
byteratus die sabbati et dominica consecrari a s. Petri ad Vincula,
et habere assessores episcopos Saonensem et Spoletanum, de quo,
avisavi cardinalem s. Petri ad Vincula.

Die veneris, 29 septembris, ordinavi sedem pro Papa, in qua
sedens cruribus extensis ordinaretur ac celebraret, et mensam
longam pro altare, ut pedes subtus extendi possent.

Die sabbati, 30 septembris„in festo s. Hieronymi, paratis
omnibus prout in libello per me ordinato in tertia camera, post
aulam pontificum, Rmus. D. cardinalis s. Petri ad Vincula ordinavit
Papam in presbyterum, acceptis per utrumque paramentis solitis.
Cardinalis s. Petri ad Vincula accessit in planeta ad Papam in
illa sede ordinata, ad omnia sedentem, et sic petiit sibi tradi pal-
lium ratione ecclesie Ostiensis quod nunquam habuit. Pape dedit
sibi dicens ι « Accipe pallium universalis Ecclesie », deinde ex
libro prout in forma3 et ego aptavi spinulas Pape in hujusmodi
pallio in quo s. Petri ad Vincula celebravit et ordinavit eum.
S. Georgii et Columna, diaconi, assisterunt Pape in dalmaticis et
episcopi Senensis et Spoletanus servierunt Pape de libro et can-
dela in pluvialibus sine mitra. Interfuerunt cardinales et medici
in cappis sedentes ad portam, juxta murum. Missa fuit dicta de
s. Hieronymo cum oratione pro ordinando absque aliqua com-
memoratione. Interfuerunt DD. Lucentius subdiaconus, Arnoldus
auditor et Marcellus acolytus

Die dominica, 1 octobris, cardinalis s. Petri ad Vincula conse-
cravit Papam in episcopum in camera supradicta, semper in sede
sedentem. Astiterunt episcopi Saonensis et Spoletanus, servierunt
de libro episcopi Nolanensis et Zamorensis in pluvialibus, cardi-

