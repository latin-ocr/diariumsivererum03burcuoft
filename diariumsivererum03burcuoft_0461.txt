ὲ

[Mars 15⁰5] RERUM URBANARUM COMMENTARII. 379

et Columna, familia Pape, auditores rote et alii prelati ; orationem
fecit D. Phedra canonicus Lateranensis.

Heri intravit Urbem Erasmus, episcopus PlocensiS, Victorinus
de Senno, miles'et baro, et D. Nicolaus prepositus WratislaviensiS,
oratores Alexandri regis serenissimi Polonie pro obedientia pres-
tanda missi. Habuerunt episcopus equos triginta sex, baro decem
et novem, miles duodecim, octo salmis precedentibus, mulis sub-
sequentibuS, equis vacuis qui salmas per viam portarunt, deinde
sex vestiti, ut Turce, pulcherrime ornati. Item alii scutiferi eorum,
omnes rubei, vel quasi, cum magnis vel pulchris pannis in pec-
tore; super manu et super capillis et biretis monilia. Mediate,
ante oratores equitavit unus parvus senex qui cum ipso episcopo ’
tunc protonotario fuit in Urbe, in parvulo equo, bene vestitus et
ornatus. Venerunt eis obviam omnes familie Pape et cardinalium;
equitaverunt per portam Viridarii. Episcopus equitavit inter pre-
fectum Urbis a dextris et gubernatorem a sinistris; alii inter
alios prelatos et oratores associati fuerunt ad domum' de Maximis
in qua fuit hospitatus episcopus : unde descenderunt omnes alii,
deinde equitaverunt ad sua hospitia.

Dominica Letare, quarta quadragesime, 2 martii, cardinalis
Adrianus celebravit publice, Papa non presente, cui heri vel

'veneris venit podagra, vel alie infirmitates, et hec fuit prima pre-

dicti cardinalis. D. Bernardinus, olim magister ceremoniarum,
fecit hoc mane portare rosam extra cameram Pape et poni super
altare ante adventum cardinalium, deinde reponi eam post mis-
sam in sacristia, preter bonas ceremonias, quia, Papa absente,
non debet videri atque apparere. Sermonem fecit procurator
ordinis carmelitarum. Post prandium in palatio apostolico, ponti-
ficum in aula fuerunt celebrata sponsalia seu contractus matri-
monii inter D. Franciscum Mariam de Ruere, prefectum Urbis,
nepotem Pape, et Leonoram, filiam marchionis Mantuani, cujus
procurator erat Magnificus D. Johannes de Gonzaga, frater mar-
chionis Mantuani; notarius contractum fecit D. Camillus Benim-
bene, Romanus (1). Interfuerunt quasi omnes cardinales Itali
preter Medices et Cesarinum; non Ulixbonensis neque aliquis

1. « et Clomanus Camillus de bene in bene (sic) cognominatus, civis Roma—
nus. » P. de Grassis, f. 130.

