250 JOHANNIS BURCHARDI, [Aont 1503]

portam s. Pancratii; et ut illam sibi subderet, interfecit ibi duos
et alios vulneravit, et non habuit portam. In mane sequenti, rediit
et similiter eam habere non potuit.

Die veneriS, 25 augusti, fuit septima congregatio in domo Rmi.
Neapolitani, qui etiam hoc mane fecit pulsare campanam ac si
esset equitaturus; et interfuerunt decem et septem cardinales,
videlicet: Neapolitanus, Ulixbonensis‚ Recanatensis, Beneven—
tanus, S. Praxedis, episcopi; AlexandrinUS, S. Crucis, Grimanus,
Caputaquensis, Bononiensis, de Flisco, presbyteri3 Senensis,
Medices, s. Severini, Cesarinus, de Farnesio et Alihrettus, dia-
coni; Neapolitanus supra rochettum cum mantello, ut heri. Vo-
cati fuerunt oratores regis Romanorum, unus regis Francie,
quatuor regis Hispaniarum et unus Venetorum cum secretario
dominii quibus permissum fuit ut persuaderent duci recessum
suum de Urbe, et providerent Galli et Hispani ne gentes eorum
venirent ad Urbem. Fuerunt inter cardinales et oratores circiter
trium horarum spatium collocutiones, persuasiones, proposi-
tiones, disputationes et conclusiones, Ante hoc, de mandato car- ν
dinalium nescio quorum, commissum socio meo quod. intima-
rentur exequie pro cras mane, quod cursoribus commisi; quod
ntelligentes clerici camere, dixerunt id fieri non posse. Venerunt
{tandem ad congregationem et retulerunt se contraxisse cum Spa-
nocchiis et Ghinutiis de exponendo pro exequiis et conclavi usque
ad summam quindecim mille ducatorum aureorum de camera in
auro, pro quibus in pignus deberent dare'monilia Pape impigno-
rata per DD. Spanocchios pro duobus mille ducatis que Ventura
Massainus dixit esse pignorata pro decem mille et aliis quinque
mille impignorabant doganam ripe, et quod iidem mercatores
promisissent dare pannos de prima sorte pro carlenis LX, de
secunda pro XLII ot de tertia pro XII, et stipulatus contractus
hujusmodi per collegium, prout mos est ratificare et approbare.
Collegium voluit audire contractum quem notarius ibidem legit(1) t
quo audito, dixit Neapolitanus quod vellet deliberare ad cras. Sol-
licitabat s. Crucis pro exequiis crastina die fiendis, de quibus fuit
contentus Neapolitanus. Responderunt clerici non posse fieri nisi

1. Ce contrat est publie a l’appendice, n⁰ 14.

