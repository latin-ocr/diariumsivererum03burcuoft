186 JOHANNIS BURCHARDI, [Decembre 1502v

collocet : hujusmodi scelera non modo non vindicat aut prohibet,
sed apertis subordinationibus fovet atque irritat, quo scilicet op-
pressis exulibus et adversariis qui Cesaris et romani Imperii partes
sequuntur quorum bona ab eo proscripta et publicata per inju-
riam fuerint, incestuosis filiis et nepotibus de illorum fortunis
tradita dominia confirmet. Tacent cardinales, si qui sunt qui
sentiant melius; nam potentioribus partim pulsis partim oppres-
sis, nemo jam est ex reliquis qui hiscere audeat; alii per scelus
ac ignominiam creati, auro et facinoribus malis emptam dignita-
tem, adulationibus tuentur, favent pontifici et blandiuntur, illum
collaudant atque admirantur: timent tamen omne-s et maxime
formidant ejus filium fratricidam, ex cardinale sicarium effectum.
Hujus motu et voluntate omnia ad libidinem gubernantum illum
inter greges meretricum, Turcarum more, latitantem armati mi-
lites custodiunt ; illius jussu et decreto interficuntur omnes,
vulnerantur, in Tyberim dejiciuntur, veneno extinguuntur, bona
omnia que intra, que extra sunt, diripiuntur. Illorum fames, ra-
pina, sitis humano sanguine satiantur. Quarum immanitatum metu
cedere jam ab Urbe nobilissimas familiaS, latitare optimos cives,
et nisi tot malis quamprimum succurratur a cesare, unumquem-
que de deserenda Urbe et de fuga cogitare oportebit.

« Ο detestandam rerum et temporum conditionem! quantum
ab antiqua summorum pontificum sanctitate degeneratum est!
quantum a justitia deviatum! Vix unquam credet posteritas tantum
ignem ab hac face generis humani in populos emanasse, et tamen
interim christiani proceres de ampliando religionis statu cogitare
videntur. Quo modo in Turcas aut Arabes gereretur bellum, si is-
tud domesticum incendium prius non extinguatur, a quo infideles
Caroli Francorum regis tempore, ut in Apuliam cum sex millibus
equitum descenderent vocati etcum de Alphonso rege diffiderent,
pluribus ejus pollicitationibus allecti fuerunt. Ideo votum cum
operis et bellorum inclitis olim principibus pro tuenda atque
augenda Christi religione et recipienda Hierosolyma susceptum
est, tantum cruoris ab inclitis martyribus effusum, tantum labo-
ris et vigiliarum a sanctissimis hujus reipublice ductoribus exsu-
datum, ut scilicet Rodericus Borgia omnium etatum, detestabi-
lissima vitiorum vorago et gurges altissimuS, empto per scelus

