344 JOHANNIS BURCHARDI, [Avril 1504]

feria currente cum commemoratione de beate Virgine et pro Papa.
In introitu ecclesie, Ascanius obtulit Pape crucem osculandam;
deinde Papa obtulit incensum in navicula pro Ascanio qui eum
incensavit, deinde dedit ei aspersorium et Papa aspersit se,
demum alios, genuflexit in parato faldistorio ante altare et versus
ad crucem suam, capite detecto, benedixit populo, sine cantu,
dicens : Sit nomen Domini benediclum; et iterum osculato altari,
obtulit pro eo super eo D. Julianus Cibo, cubicularius suus, duca-
tos decem in auro. ‘Ascendit equum, et recta via, equitavit ad
s, Petrum per domum Parmensem. Cardinales equitarunt post
Papam immediate post crucem: in introitu pontis, vertit se ad
cardinales et dedit eis benedictionem et licentiam quod redirent
quisque domum suam : interfuerunt viginti quinque cardinales,

Dominica palmorum, ultima martii, Papa benedixit palmas in
capella majori et. distribuit eas more solito. Orator Venetus dedit
aquam manibus Pape; cardinalis Regiensis celebravit missam,
prefectus Urbis tenuit palmam a dextris et D. Nicolaus‚ frater
cardinalis s. Petri ad Vincula a sinistris: diaconus capelle sub
voce evangelii et duo cantores Hispani sub aliis vocibuS, et bis
cantarunt plures passionem ut annis superioribus3 alia more
solito (1).

Die lune, 1 aprilis, Jacobus, episcopus CaiacensiS, Rome, in
sacristia s. Laurentii in Damaso, vigore supplicationis per SS. D.
nostrum signate, ordinavit Rmum. D. cardinalem s. Georgii in
presbyterum: officium dictum fuit de feria currente.

Die martis, 2 aprilis, D. Petrus, episcopus Carpentoratensis, in
capella majori in palatio apud s, Petrum ex commissione et licen-
tia per SS. D. nostrum, vive vocis oraculo, cardinalem s. Petri ad
Vincula, me presente, data, ordinavit eumdem cardinalem ad qua-
tuor minores, subdiaconatus, diaconatus et presbyteratus sacros
ordines: missa dicta cst de seria currente, absque aliqua comme-
moratione.

Die mercurii, 3 aprilis, D. [Raphael], episcopus Melphitensis
ordinavit D. Franciscum, electum Melphitensem ad quatuor mi-
nores ordines, subdiaconatus, diaconatus, et Antonium, electum

1. Ce paragraphe est suivi de la listedes cardinaux ala date du 20 decembre 1504.
Celte liste, transposee (lans les mss„ est donnee plus loin asa place chronologique.

