202 J OHANN IS BURCHARDI, [Maru 15⁰2]

sua posset venire ad Minervam sive non, officium annunciationis
perageretur dicta die in Minerva, in RRmorum. DD. cardinalium
presentia.

Dominica Pasche, 27 mensis martii, circa horam quindecimam,
SS. D. noster venit processionaliter ad basilicam s, Petri in qua
celebravit missam solemnem Rmus. D. cardinalis Neapolitanus:
fuit assistens Medices; cantavit evangelium latinum D. Alexius,
episcopus Gallipolitanus, epistolam latinam D. Bernardinus Gam-
hara junior, grecam D. Demetrius. Primam aquam manibus Pape
dedit orator Venetus, secundam senator, tertiam Jacobus, infans
. Navarre, quartam dux Valentinensis qui non venit ad communio-
nem et voluit idem dux quod quidam nobilis suus ordinis s. Jo-
hannis Hierosolymitani staret ad gradus solii Pape, et ille, ne de
religione ei opponeretur, deposuit crucem seu indutus est veste
sine cruce. Ego intelligens voluntatem ducis et quod non negavit
religionem, permisi eum stare inter nobiles et gradus predictos,
Papa, ante inchoationem tertiarum accepit cardinales et prelatos
ad reverentiam in regno, per inadvertentiam socii mei qui cum eo
erat, me circa nescio que impedito. Baculus crucis qui portatur
ante Papam hodie fractus est per medium, itaque non potuit com-
mode portari. Papa, in fractione hostie imposuit particulam san-
guinis in calicem antequam diceret Pax Domini, me vidente:
non contradixi, quia non fuit remedium ; et cum diaconus et sub-
diaconus communicarent se de residuo sanguinis in altari, non
fuit reperta particula in calice quam nec Papa potuit per fistu—
lam sumpsisse: non potui propterea imaginari quid de ea actum
esset, de quo ne exinde scandalum oriretur, nullum verbum feci.
Data benedictione post missam per Papam, accepto regn0‚ retento
pallio, ostensum est his ferrum lancee et ter vultus domini; et
Papa processionaliter ascendit ad locum publice benedictionis,
ubi, data benedictione solemni, concessit plenarias indulgentias
populo quas Medices latine et s. Severini cardinales vulgariter
denuntiaverunt. ⁴

Feria secunda Pasche, 28 mensis martii, RmuS. D. cardinalis
s. Praxedis celebravit missam majorem in capella majore, Papa
presente: qua finita, interrogavi SS. D. nostrum an vellet die
crastina venire ad Minervam et-interesse offici0, qui mihi respon-

