[Mars [1506] RERUM URBANARUM COMMENTARII. 419

Dominica, tertia quadragesime, 15 martii, episcopus Balneore-
giensis, pro D. Sipontino de mense electo assistens, celebravit
missam publicam in capella majore, Papa presente; sermonem
fecit procurator ordinis s. Augustini; alia more solito.

Dominica, quarta quadragesime, 22 martii, cardinalis Adrianus
celebravit missam solemnem in capella majore, Papa presente,
qui benedixit prius rosam in camera Papagalli, quam detulit ad
capellam, et, finita missa, reportavit eam ad dictam cameram, ubi
dedit eam D. lllmo. nuntio regis Portugallie, ad cardinalem Ulix-
bonensem, per dictum regem missum, qui portavit eam manu sua,
equitando ante cardinalem ad domum ejusdem. Sermonem fecit
procurator carmelitarum ; alia more solito.

Infra missam, de mandato Pape, fuit datus locus D. Fabricio de
Caieta, priori s. Euphemie, oratori magni magistri Rhodiani post
alios oratores laicos et D. Sigismundo de Fulgineo ad sinistram
auditoris decani servientis ad missam (1).

Lune‚ 23 martii, recessi ex Urbe equitaturus ad balnea Viter-
bii, de quibus redii, lune 6 aprilis,

Mercurii, 25 martii, festum annunciationis b. Marie virginiS, Papa
in mane paratus equitavit more solito per Parionem ad Minervam,
ubi interfuit misse solemni quam celebravit episcopus Asculanus,
cum oratione, more solito : post missam conducte fuerunt puelle
viginti una, quibus Papa dedit totidem bursas dotis ; tunc per Ro-
tundam et Viam Turris Sanguinee reversus est ad palatium3 li·
centiavit cardinales juxta pontem s. Angeli.

Dominica, quinta quadragesime, 29 martii, episcopus Aquensis,
assistenS, celebravit missam publicam in capella majore, Papa pre-
sente3 sermonem fecit procurator servorum b. Marie. Infra mis-
sam fuit datus locus D. Bonifacio Elephantino, oratori Bononiensi,
post oratorem Rhodianum, qui habuit locum in dominica prete—

1. C’est a propos de cette ceremonie que P. de Grassis s'ecrie : « Domine Deus, in
cujus honore ceremonie peraguntur, dirige eas inducens in saniorem agentium ani-
mum, ut non potius errores et ridiculamenta ac vanitatum diversitates exequantur
quam ceremonias. Vides enim quanta diversitas hujus anni ab anno preterito circa
dationem rose perpetrata est, de quibus excusso me, quoniam ut novitius sub precep-
tore subsisto. Interrogavi itaque post officium hoc finitum cur sic ab anno preterito
variaverit, et dixit quia sic anno preterito voluit Papa, sed nunc et deinceps mandavit
ut sic faciant pro ut fieri debent, id est prout hodie in hoc anno fecimus. n (F. 305.)

