[lanvier 1503] RERUM URBANARUM COMMENTARH« 231

Ursino, ut prefertur, rumor surrexit per Urbem Papam esse mor-
tuum et Neapolim ab Hispanis captum, sed nullum horum erat.
Cardinalis CesarinuS, intellecta detentione cardinalis Ursini, fecit
pulsari campanam suam ad equitandum, et sine mora ascendit
mulam et per viculos et bivios equitavit ad palatium velociter ε
gravitate post habita, modica mora transacta, rediit ad domum
eodem modo ut venerat.

Hac die et nocte sequenti, Carolus Ursinus detentus fuit in
camera supradicte turris, etin die sequenti ductus fuit ad cameras
supra capellam majorem et ibidem custoditus usque ad vesperas
diei jovis proximi. Quibus in capella ductis, fuit ductus ad castrum
s. Angeli ubi castellanus recepit eum in cameram suam; protho-
notarius et abbas ducti fuerunt parum post capturam ad idem
castrum; Jacobus de Sancta Cruce detentus fuit in palatio.

Modus autem quo dux usus est capiendi predictos, fuit : dux
assistens ante arcem Senogalliensem cum Vitellotio, Paulo et
aliis predictis, tinxit nou 'velle eam illa hora debellare, sed prius
facere collationem ad quam invitavit omnes predictos. Dux intra-
vit domum, quem secutus est Paulus a duce specialiter invitatus,
Vitellotius vocatus a Paulo et alii illos secuti. Cum essent in aula
domuS‚ dux intravit ad cameram : adstatim Michellottus cum
multis appropinquantes se, aliqui Vitellotio‚ alii Paulo, alii cete-
ris predictiS, dixerunt eis : «Vos estis capti »; ad que verba,
Vitellotius extracto pugione vulneravit ex irruentibus in eum :
nihilominus ipse et alii fuerunt detenti, et de eis actum ut supra
dixi. '

Feria quarta, 4 januarii, Jacohus de Sancta Cruce dedit securi· ’

tatem pontifici de representando se totiens quotiens et ubi *vellet;
etse 'propterea ac omnia sua sub penis camere obligavit; et pro
eo nonnulli cives sub pena viginti millia ducatorum, et eadem die
fuit liberatus. Post vesperas, rediit in domum suam.

In sero ejusdem diei, gubernator fuit in camera archiepiscopi
Florentini, et cena facta, fecit exportari omnia bona cardinalis
Ursini et archiepiscopi predictorum in eorum [carrucis] et aliis
multis ad palatium Pape et domum suam, prout voluit.; et multa
bona eorumdem fuerunt per soldatos et alios abstracta et depor-
tata.

