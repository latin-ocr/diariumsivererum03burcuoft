[suin 1501] RERUM URBANARUM COMMENTARII. 143

hora duodecima, Papa erat prope portam palatii exiturus ad pro-
cessionem, quam voluit integram cleri et officialium ante se videre
et non potuit pro multitudine, cum jam suo ordine multi essent
nimis longe ante eum. Processio habita est usque ad domum s.
Clementis et alias, prout supra fuit ordinatum. Cardinalis Capua-
nus, celebraturus missam solemnem in basilica s. Petri, non venit
in processione sed in cappa sua descendit de palatio ad eamdem
basilicam et accepit sacras vestes more consueto. ln hac missa
omnia acta sunt ut alias.

His diebuS‚ Columnenses intelligentes concordiam esse concep-
tam inter reges Francie et Hispanie, et propterea sibi timentes ob
adventum gentium gallicarum, decreverunt terras suas commit-
tere sacro collegio RRmorum. DD. cardinalium, quod collegium
nunciavit Pape, qui voluit hoc fieri, sed quod Columnenses mitte-
rent claves terrarum suarum Sanctitati sue cum minis, nisi id
facerent, ipsos Columnenses etiam in eorum personis velle punire;
decreverunt propter dare eas claves Pape et collegio, et Papa ad
hanc causam misit hoc mane ad eos R. D. Petrum episcopum
Cesenatensem, auditorem camere, qui rem conclusit cum eis.

Feria tertia, 15 dicti mensis junii, recesserunt ex Urbe do-
mini... (1) cubicularii SS. D. nostri cum balistariis viginti vel
circiter, ituri Sublacum ad capiendam possessionem arcis et castri
ac monasterii Sublacensis, et octodecem aliorum castrorum ad
abbatiam dicti monasterii spectantium, nomine Pape, de consensu
Rmi. D. cardinalis Columne, monasterii predicti perpetui com—
mendatoris, quam possessionem consecuti sunt, nemine contra-
dicente.

Feria quinta, 17 dicti mensis junii, circa primam horam noctis,
Rmus. D. cardinalis Borgia intravit Urbem per portam de Populo,
cui venerat obviam capitaneus porte palatii Pape, laicus frater
suus germanuS, ad duo millia vel circa extra pontem Milvium, et
non descendit ex equo capitaneuS, cum porrigeret manum cardi-
nali; venit etiam obviam eidem ad milliare cum dicto, extra
eumdem pontem Rmus. D. cardinalis Capuanus qui omni conatu
voluit quod Borgia iret ad dexteram, sed omnino noluit Borgia,

1 Le nom des cubiculaires du pape est laisse en blanc daus tous les mss.

