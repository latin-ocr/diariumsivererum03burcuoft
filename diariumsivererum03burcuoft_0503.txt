[Avril 1506] RERUM URBANARUM COMMENTARH, 421

fuerunt matutine tenebrarum, Papa absente3 cardinalis primus
dixit orationem, et interfuerunt triginta unus cardinales.

Sabbato sancto, 11 apriliS, cardinalis Senogalliensis celebravit
missam et officium solemne, Papa presente. Cantores dixerunt
prophetias; dum diceretur sacra prophetia, Papa sentiens cor—
poris motionem ivit cum duobus cardinalibus assistentibus ad
sacristiam, ad exonerandum ventrem et ad bibendum; et ad duo-
decimam prophetiam rediit ad capellam. D. Cibo subdiaconus
nunciavit Pape alleluia, quod ipse noluit intonare, sed celebrans
intonavit. Omnia bene, more solitO.

Dominica resurrectionis Domini, 12 apriliS‚ SS. D. noster
venit circa horam duodecimam ad basilicam s. Petri, ubi cele-
bravit missam solemnem. lnterfuerunt viginti quator cardinales,
videlicet omnes in Urbe presentes, excepto Ulixbonensi. Assis-
tens fuit cardinalis s. Praxedis3 evangelium dixit grecum Cosi-
mus, episcopus ArretinuS, epistolam Demetrius. Primam aquam
dedit orator Florentinus, secundam orator Ve'netus, tertiam
senator Urbis, quartam prefectus. Papa communicavit omnes
cardinales diaconos et tres electos, et alios, quotquot venerunt.
Interim ostensa fuerunt lancea et vultus Domini, ut populus redi-
ret ad locum benedictionis solite, et benedixit, et dedit plenarias
indulgentiaS, quas publicaverunt Medices et Columna; alia more
solito. .

Lune Pasche, 13 apriliS, cardinalis s. Crucis celebravit missam
solemnem in capella majore, Papa absente; nonfuit sermo.

Eadem die, post horam vigesimam, per portam Viridarii intra-
verunt in Urbem quatuor oratores ducis Sabaudie, videlicet epis-
copus MaurianensiS, Maufredy, de Saleotio dominus et baro Caretti,
Andreas de Provanis‚ protonotarius, et Philippus Cheurerius,
juris utriusque doctor3 etcum eis nominatus dicebatur D. Hercules
de Azelio, ex marchionibus de Azelio, scutifer Rmi. cardinalis Nea-
politani. Fuerunt recepti a familiis Pape et cardinalium, more solito.
Familia Pape non venit usque ad Ponticellum propter multitudi-
nem advenientium, sed mansit citra3 oratores habuerunt equos
circiter octoginta et salmas quatuordecim; primus equitavit inter
prefectum a dextris et gubernatorem Urbis a sinistris, sine caputio
quod Bernardinus fecit deponere, in quo male fecit; secundus

