366 ιΙΟΗΑΝΝΙΞ BURCHARDI, [Octobre 1504]

Celebrate fuerunt [eadem die] exequie bone memorie cardinalis
Beneventani seu Caputaquensis in ecclesia beate Marie de Populo.
Missam celebravit cardinalis AgrigentinuS, cui interfuerunt duo-
decim cardinales videlicet s. Praxedis, S. Georgii, Alexandrinus,
s. Crucis, RegiensiS, Cusentinus, Salernitanus, Bononiensis, Vola-
terranUS, de Flisco, S. Petri ad Vincula, Medices et Elnensis.
Orationem fecit predictus Cusentinus z Bononiensis et Salernitanus
absolverunt una cum Volaterrano. Quo facto, orta est inter fratres ‚
et parafrenarios super lectica magna et inhonesta questio, in qua
parafrenarii cum fratribus cussinos et flabella violenter depor-
tarunt (1).

MartiS, 8 octobris, redii ad Urbem ex Civitate Castellana3 et
jovis, 10 octobriS, visitavi SS. D. nostrum qui me benigne suscepit.

Veneris die 11 ejusdem, misit pro me et dixit mihi procurare
dicere missam ad laudem Dei et referre gratias pro tanta gratia
obtenta de tam brevi convalescentia3 nescire que missa conveniat,
de Spiritu sancto vel alia. Respondi missam Spiritus sancti non
esse ad hoc propositum, sed me velle reperire unam convenientem,
et die crastina ostendere sue Sanctitati; quod feci, et placuit SS.
D. nostro. Quesivi hujusmodi missam per totum missale et ex
diversis, et feci scribi in bona littera, quam celebravit Sanctitas sua
in capella superiori Salvatoris.

Die dominica, 13 octobris, paratus amictu, cingulo, manipulo
et pluviali albo insuper pellicea, fui assistens et quatuor capellani
sui et insuper pellicea servierunt, et aquam manibus suis dederunt
scutiferi sui domestici. Interfuerunt misse cardinales s. Petri ad
Vincula et post Rmus. Grimanus qui tunc- venit et prelati domes-
tici Pape.

Die lune, 14 octobris, fuit consistorium secretum in aula infe-
riori pontificum, Papa in rochetto et capellano presente, cujus in
fine fecit intrare prelatOS, oratores et domesticos Pape qui stete—
runt ad sinistram Pape, et Paris et Michael vacaverunt. Quatuor
oratores magni magistri Rhodi (2) qui expectaverant in camera

1. « ... fui't altercatio etiam verberatis inter fratres et parafrenarios cardinalis

defuncti ...... qui plus potuit, plus valuit. » P. de Grassis, fol. 49, v.
2. Isti oratores Rome ab 3 die hujus mensis non fuerant admissi ad audientiam

propter indispositionem Pape, » P. de (hassis, f. 50.

