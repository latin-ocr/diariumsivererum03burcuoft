[Jssssviffl’ 1500] RERUM URBANARUM COMMENTARII. 9

tiones personarum ad quas etiam debitus respectus habeatur;
necnon super male ablatis, incertis et male quesitis, de quibus
cum restitutio fieri debeat, notitiam habeat personarum et quali-
tatem male ablatorum et male quesitorum componendi et resi-
duum eis remittendi, ac cum symoniacis qui beneficia symoniace
acquisiverunt similiter dispensandi, et eos a symonie labe ac
’ excommunicationiS‚ aliisque censuris ecclesiasticis absolvendi, ac
eis qui dicta beneficia retinere, et, insusceptis ordinibuS, etiam
symoniace receptiS, etiam in altaris ministerio ministrare possint
concedimus3 abolendique omnem inhabilitatis et intamie maculam
sive notam per eos premissorum occasione contractam; scripto-
resque litterarum apostolicarum qui ultra taxam aliquid receperunt,
etiam absolvendi facta cum eis aliqua compositione secundum
quantitatem pecuniarum quas receperunt, et similiter cum dictis
symoniacis super fructibus male perceptis, videlicet ut ad minus
tertiam partem ejus quod receperunt in dicta capsa ponant, et si
ageretur de beneficio parvi valoris, vel cum adeo paupere, et nihil
solvere posset, sibi totum remittendi plenam, liberam et omnimo-
dam in foro conscientie, duntaxat, et non aliter, hoc anno jubilei
conc-edimus facultatem, super quibus omnibus eorumdem peni—
tentiariorum conscientiam oneramus. Et quia aliquando posset
contingere ipsos penitentiarios [super modo componendi in pre-
missis vel aliis dubitare, volumus ut ipsi in his ad venerabilem fra·
trem Johannem Baptistam, episcopum Mutinensem, datarium nos-
trum, recurrere debeant, et quantum per eum mandabitur exequi
teneantur, non obstantibus premissis, ac constitutionibus et ordi-
nationibus apostoliciS‚ ceterisque contrariis quibuscumque placet,
et ita in foro conscientie, duntaxat, concedimus. Datum Rome apud-
s. Petrum, quarto nonas Martii, pontificatus nostri anno octavo. »

Die veneris, - 3 mensis januarii, fuerunt vespere papales in
capella majore palatii apostolici, Papa presente3 quibus finitis,
cum in camera papagalli Pontifex paramenta deponeret, quidam
D. Leonardus, qui de Terra Sancta redierat, osculatus est pedem
Pape et petiit ac obtinuit pro se et quadraginta sociis a SS. D.
nostro licentiam et facultatem tribus diebus quatuor ecclesias pro
consecutione indulgentiarum jubilei deputatas visitandi, et, illis
visitatis, consequendi indulgentiam jubilei.

