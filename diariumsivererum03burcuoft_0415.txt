[Fevrier1504] RERUM URBANARUM COMMENTARII. · 333

ad ecclesiam conventus Minerve funus sive cadaver Alberici Ca-
raffe, ducis Adriani, comitis Mariliani‚ precedentibus octoginta
intorticiis vel circa in decem scamnis sive cavallettis quos singulos
portabant duo bisulci cavalleti ε erant circumdati telis nigris cum
armis defuncti. Sequebantur octo societates Annunciate; totidem
s, Salvatoris3 corpus defuncti in magno lecto positum super lec-
ticam solitam vestitum velluto nigro, ,calcaria inaurata juxta
pedem, ensem super pedibuS, biretum in capite cum lista aurea
inferius in modum circuli ducalis: sequebantur triginta quinque
familiares, deinde patriarcha Alexandrinus cum cauda quam
portavit alius funestus. Medices inter D. Franciscum de Monte et
D. Lucam, oratorem regis Romanorum, et post eum episcopus
Tranensis inter duos prelatos: caudam portabat alius sunestus;
sequebantur alii sex consanguinei sibiipsis caudam portantes,
associati a prelatis. Vocate fuerunt omnes familie cardinalium et
Pape cum papalibus. Ego veniet nobiscum dux Urhinatensis, Me-
dices inter duos prelatos videlicet Britonoriensem et Zamorensem,
deinde Anserensis, Melphitensis, Bellunensis et Calmensis; ego et
magister domus Pape, prothonotarius Lippomanus et preceptor
s. Spiritus. Non descendimus ante domum defuncti nec intravimus
ecclesiam et associando funus scutiferi Pape et familiares nostri
equitaverunt, et male, ac omnia sine ordine. Predictus dux obiit
sabbato 17, et fuit usque hic conservatus quia, ut audio, balsa-
matus fuit: orationem fecit Raphael Cecus longam et fastidiosam.

Die mercurii cinerum, 21 februarii, SS. D. noster benedixit
cineres more solito in capella majori. Missam celebravit cardinalis
Grimanus qui imposuit cineres Pape: orationem fecit Raphael
Cecus. Ego, missa finita, petii et obtinui a SS. D. nostro pro nobis
et cantoribus ac nostra capella licentiam eligendi confessorem
qui nos absolvat plenarie, et quod visitando altare majus s. Petri
consequamur stationem et indulgentiam illius diei.

Die dominica, 25 februarii, D. Orlandus, episcopus Nolanus,
celebravit missam publicam in capella majori, Papa presente:
sermonem fecit magister Franciscus Bernardus Gravillus, ordinis
predicatorum, pro procuratore ejusdem ordinis.

Post prandium, post horam vigesimam secundam, intraverunt
Urbem per portam Viridarii duodecim oratores Januenses, laici

