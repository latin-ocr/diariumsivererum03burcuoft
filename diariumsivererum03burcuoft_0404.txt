322 JOHANNIS BURCHARDI, [Decembre 1503

menti bone memorie cardinalis Beneventani qui inter quintam et
sextam horam noctis preterite diem clausit extremum, quod
eadem die veneris, hora vigesima prima, esset incipiendum
officium mortuorum in domo sua, et circa vigesimam tertiam
sunus portandum ad Populum sepeliendum. Fuit etiam intimatum
conventibus de Populo, Araceli, 5. Marie Transpontine, 5. Honu-
frii, 5. Grisogoni et collegio s. Marci cum altero suo quod hora
vigesima, venirent ad incipiendum officium cardinales s. Praxedis
et de Flisco. Finito consistorio, in quo cardinalis Recanatensis
fuit translatus ad ecclesiam Sabinensem, s. Praxedis ad Prenes-

tinam ac Alexandrinus factus fuit episcopus Tusculanus, licet in
camera sua et in lecto, quem, finito consistorio, visitaverunt car-
dinales s. Praxedis et de Flisco, quod fuit ante vigesimam horam;
venerunt ad domum s. Marci3 et parum post inceptum fuit officium
mortuorum. Quatuor fratres de Populo inceperunt et dixerunt
vesperas et primum nocturnum ; secundum dixerunt fratres
s. Marcelli ct Transpontine; tertium fratres Minerve et Araceli,
idem et laudes. Interfuerunt quindecim cardinales, videlicet:
S. Praxedis, s. Georgii, episcopi ; Grimanus, Arborensis, Regien-
sis, CusentinUS, Salernitanus, Caputaquensis, Bononiensis, Montis
Regalis, Neapolitanus, Volaterranus, de Flisco, Legionensis‚
Adrianus, presbyteri, qui omnes sederunt a capite aule, et Co-
lumna, Medices, s. Severini, Cesarinus et Elnensis qui sederunt
in capite banchi ad dextram intrantis aulam funeris, quod posi-
tum fuit in tertia aula in qua sunt mappemundi. Prelati palatii
sederunt in sequente banco post diaconos cardinales, et alii pre-
lati ad sinistram intrantis in banco circa funus. In aula fuerunt
viginti duo intorticia hinc et inde, et duo in candelabris ad caput
et ad pedes. Nos habuimus duo parva banca, massaritia, unum
magnum modice valoris, pulvinar, duos cussinos de cremesino et
unum magnum raseum et unum parvum et unum tapetem de
tribus rosis; alia, more solito.

Die sabbati, 23 decembris, Michaelettus positus est in castro
s. Angeli.

Die dominica, 24, non fuit missa papaliS, sed in parva capella
dicta missa, more solito. Hora vigesima prima vel circa, Papa
descendit ad basilicam 5. Petri ubi fuerunt dicte vespere so-

