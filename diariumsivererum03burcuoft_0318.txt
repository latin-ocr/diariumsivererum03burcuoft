236 JOHANNIS BURCHARDI, [Fevrier1503]

Novum corpus sine capite, cum caligis de scarlatto, in flumine.

His diebus, negatus fuit aditus Antonio de Pistorio et socio
suo ad cardinalem Ursinum, cui singulis diebus consueverunt
portare cibum et potum que sibi, per matrem suam, mittebantur:
quod pro eo fieri dicebatur quod Papa petierat a cardinali Ursino
. duo millia ducatorum apud eum deposita per quemdam Ursinum
consanguineum suum, provenientia ex venditione cujusdam pos-
sessionis ad quamdam margharitam grossam quam ipse cardi-
nalis a quodam Virgilio Ursino seu illius heredibus pro duobus
millibus ducatorum emerat. Mater cardinalis, hec intelligens, ut
filio subveniret, solvit duo millia ducatorum Pape, et concubina
cardinalis que dictam margharitam habebat, induta habito viri,
accessit ad Papam et donavit ei margharitam supradictam. Qui-
bus habitis, Papa commisit quod permitterentur illi duo, ut prius,
cibum et potum ministrare cardinali, qui interim, ut a vulgo affir-
mabatur, biberat calicem, ordinatione et jussu Pape sibi paratum.

â€˜Feria quinta, 2 mensis februarii, festum purificationis beate
Marie semper virginis, SS. D. noster benedixit et distribuit can-
delas in capella majori sine omni tumultu. Habuit tamen circa se
illud cancellum sive reparatorium ligneum3 duo conservatores
tenuerunt candelas Pape. Cardinalis Agrigentinus celebravit mis-
sam solemnem in eadem capella3 et omnia acta sunt more solito
et consueto,

Hoc mane, me existente in capella, cardinalis Cesarini hor-
tulanus rupit obturationem foraminis alias in domum meam de
mandato ejusdem cardinalis violenter facti3 de quo ego avvisatus
per Gometium, familiarem meum, dixi Pape qui noluit credere,
dicens cardinali Cesarino, id si esset, cedere in vilipendium
Sanctitatis sue3 et misit Paulinum, parafrenarium suum, ad
videndum an sic esset. Qui venit, reperit et vidit ita esse actum et
dixit velle SS. D. nostro Pape fideliter referre.

Feria quarta, 8 dicti mensis februarii, peracto prandio, Papa,
associatus a cardinalibus duntaxat palatinis, equitavit per pontem
s. Angeli, per Regulam m Transtyberim ad ripam3 et inde per
partem Transtyberinam reversus est ad palatium.

Feria secunda, 13 mensis februarii predicti, dictum fuit per
Urbem, Johannem Jordanum Ursinum obtulisse se et statum

