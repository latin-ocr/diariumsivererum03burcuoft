f

88 «IOHANNIS BURCHARDI, [Decembre 1500]

capella predicta, Papa absente; sermonem fecit procurator ordinis
Carmelitarum omnibus more solito tediosum ; alia more solito.

Eadem die affixa fuit valvis basilice principis apostolorum de
Urbe, bulla prorogationis jubilei pro forensibus usque ad festum
Epiphanie proxime future, cujus bulle tenor sequitur de verbo ad
verbum, et est talis.

« Alexander episcopus, servus servorum Dei, ad futuram rei
memoriam. Commissum nobis celitus apostolice servitutis officium
tunc digne peragere non ambigimus, si ad ea solite benignitatis
affectum extendimus, per que christiani fideles animarum suarum
salutem pro eorum desiderio valeant promereri. Cum itaque, sicut
accepimus, quamplures utriusque sexus christiani fideles fore nos-
cantur qui, pia devotione ducti, propriis domibus relictiS‚ ad hanc
almam Urbem pro consequenda hujus sacri anni jubilei centesimi
plena indulgentia venienteS, ob magna viarum discrimina, malam-
que ipsorum dispositionem, ad dictam Urbem, statuto tempore,
pervenire non potuerunt, nos indemnitati eorumdem, ne propterea
effectu indulgentie careant memorate providere, animarumque
suarum saluti, penitentie et charitati consulere cupientes, habita
super hoc cum venerabilibus fratribus nostris sancte ecclesie
Romane cardinalibus deliberatione, maturo de illorum consilio
pariter et assensu, indulgentiam anni jubilei hujusmodi et quoad
litteras super eo confectas, cum omnibus et singulis in eis conten-
tis clausulis (pro illis duntaxat qui, ut premittitur, dicto statuto
tempore ad ipsam Urbem pervenire non potuerunt) usque ad festum
Epiphanie Domini proxime venturum inclusive, auctoritate apos-
tolica, tenore presentium, de uberioris dono gratie prorogamus
pariter et extendimus, volentes et decernentes quod si quis ex eis
aliquo ex casibus-in litteris facultatis per nos dicto anno durante,
duntaxat dilectis filiis penitentiariis in basilica principis apostolo-
rum de dicta Urbe concesse que in fine dicti anni jubilei omnino
expiravit, prout harum serie tunc expirare declaramus, quomodo-
libet ligati vel irretiti fuerint, ad dilectum filium Ludovicum della
Turre, ordinis fratrum minorum de observantia nuncupatorum
professorem, et dicti ordinis citra montes vicarium generalem, in
domo Araceli de dicta Urbe ordinis ejusdem ad presens degentem,
quem, ad hoc et nonnulla alia salutem animarum concernentia,

