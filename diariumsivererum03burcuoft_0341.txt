 

[Septembre 1503] RERUM URBAJVARUM COMMENTARII. 259

Die martis, 5 septembris, secunda exequiarum, RmuS. D. car-
dinalis Alexandrinus celebravit: nullus interfuit, nec ministri nec
capellani, nec caudatarii cardinalium; et multi ex prelatis et ves-
titis non habuerunt candelam preterea non fuerunt posita intorticia
supra castrum doloris: candele quatuor unciarum pro medietate, ’
hoc est ad unum clavum candela etad alium non; alia, ut heri,
excepto quod multa intorticia juxta castrum fuerunt duarum
librarum. Interfuerunt cardinales viginti unus ultra celebrantem,
videlicet: s. Petri ad Vincula, UlixbonensiS, Recanatensis, s,
Praxedis, Caputaquensis, s. Crucis, Grimanus, ArborensiS, Cusen-
tinus, Cumanus, Bononiensis, Montis Regalis, Perusinus, Vulte-
ranus, de Flisco, Senensis, Medices, CesarinUS, de Farnesio, de
Alibretto, Constantinopolitanus; et Cumanus venit ad capellam,
incepta missa, et antequam iret ad locum suum, duxi eum ad
singulos cardinales, pretermisso s. Petri ad Vincula, incipiendo
a Recanatense, et ad diaconos qui receperunt [eum] ad osculum
oriS, et hoc, quia novus venit ad Urbem, et hoc, primum quam venit
inter cardinales; deinde locavi eum inlocum suum inter Caputa-
quensem et Bononiensem cardinales S. Crucis venit post cardina-
lem s. Petri ad Vincula qui, facta oratione, more solito, accessit ad
s. Petri ad Vincula, dedit ei manum et sunt se mutuo osculati;
quod non fuit inconveniens. Alii cardinaleS, finita missa, porrexe—
runt eidem s. Petri ad Vincula manus, et sunt eum osculati : non
suisset tamen inconveniens quod cardinales, qui erant in ecclesia,
in locis suis, postquam s. Petri ad Vincula fecit orationem et sur-
rexit, movissent se de locis suis ad duos vel¹ tres passus a maj0re
incipiendo usque ad minorem et recepissent eum ad osculum, et
alii postea venientes, facta oratione, accessissent ad eum et simi-
liter eum recepissent, deinde venissent ad loca sua. Tamen etiam
quod factum est, non fuit male.

Missa finita, omnes viginti duo cardinales intraverunt sacristiam
ubi fecerunt longam congregationem super introitu conclavis, et
non fuit conclusum, sed pro die crastina conclusio reservata.
Gubernator cum Romanis conservatoribus et aliis conquesti sunt
de introitu Gallorum et Hispanorum. Fuit eis responsum quod bene
custodirent Urbem et non timerent. Ego conquestus fui pro publico
quod castellanus castri s. Angeli tenebat continue catenas ex·-

